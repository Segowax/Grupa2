Wraz z kolegą odbywaliśmy miesięczne praktyki zawodowe w Sewilli. Podczas pobytu zdobywaliśmy doświadczenie w tworzeniu stron internetowych przy użyciu HTML i CSS – wspólnie stworzyliśmy dwie kompletne strony. Dodatkowo uczyliśmy się korzystać z GitHuba, co pozwoliło nam lepiej zarządzać kodem i pracować w zespole. Mieliśmy również okazję brać udział w pracy nad większym projektem, który realizowaliśmy wspólnie z innymi grupami. Było to dla nas nowe i cenne doświadczenie, dzięki któremu poznaliśmy zasady współpracy w większym zespole i lepiej zrozumieliśmy, jak wygląda realizacja bardziej złożonych projektów informatycznych.
